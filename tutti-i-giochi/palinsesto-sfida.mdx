---
title: "Palinsesto e sfida"
description: "Il gioco Schedina consiste nel pronosticare 8 eventi + 1 evento Jolly su manifestazioni ed esiti scelti dalla redazione del gioco"
---

Attraverso il Gioco Palinsesto puoi accedere ai principali eventi di Calcio, Basket e Tennis per piazzare la tua scommessa FUN e provare ad accumulare CDS.

### I limiti di gioco sul Palinsesto sono i seguenti:

| **Palinsesto**                                   |              |
| :----------------------------------------------- | :----------- |
| CDS giocabili al giorno                          | 5.000,00 CDS |
| Importo massimo CdS giocabili su singola giocata | 1000,00 CDS  |
| Eventi massimi su singola giocata                | 10           |
| Quota massima su singola giocata                 | 10.000,00    |

Il gioco Palinsesto ha una sua classifica settimanale, mensile ed annuale, come il Gioco Schedina. Le classifiche settimanali e mensili premiano con CDS aggiuntivi i migliori classificati come puoi vedere sul [Regolamento](https://corrieredellosport.fun/regolamento). Nel gioco palinsesto non trovi tutti gli esiti che ci sono su un bookmaker con soldi veri perché il gioco è stato creato per testare le abilità dei fantagiocatori sugli esiti principali. In futuro è previsto un allargamento del palinsesto e anche classifiche di specialità (Under/Over, Prestazioni Giocatori, Cartellini ecc.)

Il gioco palinsesto contribuisce anche all’accumulo di punti per la crescita dello Status Sociale sia come frequenza di gioco sia come capacità di gestire il Bankroll.

Attenzione però perché il Gioco Palinsesto è anche un’arma a doppio taglio o, se preferite, introduce una doppia opportunità: tutte le giocate effettuate sul palinsesto vengono registrate ed “esposte” sul gioco SFIDA tra Utenti.

Infatti, se effettui una giocata sul Palinsesto questa potrà essere COPIATA dagli altri utenti che potranno scegliere di replicarla con lo stesso importo oppure potrà essere BANCATA e cioè ACCETTATA da altri utenti.

## Cosa significa Bancata o Accettata da altri utenti?

Vuol dire che se gli altri utenti la ritengono PERDENTE possono scegliere di coprire loro l’eventuale vincita con i CDS che hanno a disposizione e nel caso la fantascommessa risultasse perdente, incassare l’importo da te giocato. Puoi ovviamente fare altrettanto e cioè recarti sul gioco [SFIDA TRA UTENTI](https://corrieredellosport.fun/sfida-tra-utenti) e vedere cosa hanno giocato i tuoi avversari sul gioco palinsesto. Puoi filtrare le giocate per Giocatore, numero di eventi, quote o cercare un esito particolare e vedere chi lo ha giocato. Puoi scegliere se cliccare su COPIA e GIOCA oppure su SFIDA. Si aprirà una schermata in cui potrai scegliere QUANTA PARTE della scommessa del tuo avversario vuoi decidere di BANCARE/ACCETTARE con il tuo bankroll. Sotto potrai vedere nel BOX BLU quanti crediti guadagnerai nel caso la scommessa del tuo avversario risultasse perdenti e nel BOX Arancione quanto dovresti pagare nel caso risultasse perdente: insomma, puoi sostituirti al BOOKMAKER. Se ritieni che l’importo di esposizione sia troppo alto, puoi decidere di BANCARE/ACCETTARE solo una parte della scommessa abbassando la tua vincita ma anche l’esposizione.

<Warning>
  Per bancare una giocata di un avversario DEVI avere CDS sufficienti a coprire la sua eventuale vincita: i CDS ti verranno scalati prima dell’esito della giocata. Se vincerai (e cioè la scommessa del tuo avversario sarà perdente) li riavrai indietro maggiorati dell’importo della giocata che il tuo avversario aveva effettuato sul Palinsesto. Se perderai, il tuo bankroll non cambierà in quanto i CDS erano già stati tolti al momento dell’accettazione della Bancata.
</Warning>

Anche il gioco Sfida tra Utenti ha le sua classifiche e concorre alla crescita dello Status Sociale.

### I limiti per il gioco Sfida sono i seguenti:

| **Sfida**                  |               |
| :------------------------- | :------------ |
| CdS giocabili al giorno    | 10.000,00 CDS |
| Numero massimo di ripetute | 0             |

<Warning>
  La redazione verifica eventuali “accordi” tra giocatori e già ora non è possibile bancare più di 3 volte a settimana lo stesso avversario. Per CDS giocabili si intende l’esposizione massima in CDS per le giocate bancate.
</Warning>

## Come funziona il Gioco Palinsesto?

Il gioco consiste nell’amministrare al meglio i propri crediti scegliendo liberamente scommesse for fun sul palinsesto pubblicato. A differenza del gioco for real, tutte le giocate effettuate sono condivise e visibili ai tuoi avversari. Allo stesso modo, puoi vedere anche te le giocate degli altri. Le classifiche periodiche vengono stilate in base alla differenza VINTO-GIOCATO. Verranno anche stilate classifiche in base alle tipologia di giocate: i migliori su quota 100, i migliori su 5 under/over 2.5, i migliori sul Gol/NoGol e così via.

## Come funziona il Gioco Sfida tra Utenti?

Ogni volta che qualunque utente effettua una giocata for fun sul gioco Palinsesto, questa diventa disponibile anche per il gioco SFIDA. Puoi filtrare le giocate dei tuoi avversari in base al tipo di giocata, all'utente, alla quota e così via come vedi nell'immagine sopra. Una volta individuata la GIOCATA dell'avversario, puoi scegliere se "copiarla e rigiocarla" oppure se "sfidare" il concorrente. Se la giochi, entri nel gioco Palinsesto e vale come una qualunque altra tua giocata al Palinsesto e farà classifica per il gioco "Palinsesto". Se però "sfidi" il tuo avversario, allora si attiverà il "gioco sfida" che funziona così: Ti verrà momentaneamente detratto l'importo della vincita potenziale dell'utente, nel caso di specie di "mariogiochi" che è pari a 31,96 CDS. Se "mariogiochi" perderà, ti verranno restituiti i 31,96 CDS ed inoltre vincerai l'importo della giocata fun di "mariogiochi" che in questo caso è di 2,00 CDS. Puoi anche decidere di accettare una parte della giocata abbassando il rischio ma prendendo anche una parte della sua giocata. Nella classifica, vince chi avrà ottenuto più CDS nel periodo di competenza della classifica. Devi saper scegliere con cura le giocate for fun dei tuoi avversari che ritieni non saranno vincenti.

## Come si forma la classifica "Sfida"?

E’ possibile visualizzare le giocate sulle schedine e le giocate fatte dal palinsesto di ogni giocatore attraverso filtri sul nome del giocatore, il tipo di giocata, la quota ecc. Si entra nel gioco SFIDA TRA UTENTI quando si sceglie di accettare la scommessa di un altro giocatore. Seleziono la sua giocata e decido di accettare di pagarla se dovesse risultare vincente. Ovviamente, se dovesse risultare perdente prenderò l’importo giocato avvantaggiandomi. Per ogni giocata è possibile prendere anche un importo parziale e quindi pagare una parte dell’eventuale vincita. Se Giovanni321 punta 10CDS per vincerne 1.000, posso decidere di rischiare 1.000 CDS e incassare i suoi 10 se dovesse perdere ma posso anche decidere di prenderne 5 e pagare 500 lasciando ad altri la possibilità di prendere i residui 5 CDS. Il sistema espone il rischio potenziale in base ai CDS e alla quota giocata dall’avversario. Chi vince più CDS nel periodo, si aggiudica la classifica che sarà settimanale, mensile e annuale.

## Che differenza c'è tra Gioco Palinsesto e Gioco Sfida?

Nell'area Palinsesto puoi piazzare le tue scommesse for fun scegliendo manifestazioni ed eventi. Questo è anche l'unica azione identica a quella che faresti su un normale sito di gioco for real. In realtà, da questo momento in poi è tutto molto diverso. Le tue GIOCATE vengono viste da tutti gli altri concorrenti che possono decidere di "Rigiocarle" perchè hanno la convinzione che tu abbia proposto un buon pronostico oppure SFIDARTI decidendo di accettare loro la tua giocata.

<Tip>
  Ovviamente, puoi fare anche te la stessa cosa: Quando GIOCHI una scommessa sei nel gioco Palinsesto così come quando RIGIOCHI un pronostico di un avversario. Quando SFIDI un avversario sulla sua giocata, sei nel gioco SFIDA. Palinsesto e Sfida hanno due classifiche diverse a sè stanti.
</Tip>